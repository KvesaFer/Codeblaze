\chapter{Zaključak i budući rad}
		
		
		Projektni zadatak naše grupe bio je izrada web aplikacije koja će korisnicima omogućiti iznajmljivanje vlastitih romobila kao i unajmljivanje romobila drugih korisnika. \newline
		Za izradu aplikacije imali smo otprilike 19 tjedana, a ona je podijeljena u dvije faze.
		U prvoj je fazi naglasak bio na izradi dokumentacije i implementaciji generičkih funkcionalnosti dok je u drugoj fazi naglasak bio na implementaciji projekta, ispitivanju implementacije izrađene aplikacije te puštanju aplikacije u pogon.
		Nakon uvodne vježbe s asistentom i međusobnog upoznavanja, započeli smo s diskusijom tehnologija koje ćemo koristiti i planiranjem faza izrade aplikacije. Nakon toga započeli smo s intenzivnim radom na izradi dokumentacije; obrazaca uporabe, dijagrama obrazaca uporabe, sekvencijskih dijagrama i arhitekture sustava.
		Kako smo se svi prvi put susreli s ovim oblikom izrade projekta, imali smo dosta nedoumica oko toga kako na najbolji i najefikasniji način implementirati zadanu apolikaciju, ali i oko izrade dijagrama koje smo tek tada usvajali na nastavi. Kada smo ispravno definirali obrasce uporabe i iste uspješno prikazali dijagramima, razjasnili smo brojne nedoumice oko funkcionalnosti aplikacije koje smo prethodno imali. Nakon toga, dio tima radio je na izradi ostatka dokumentacije, a dio je počeo raditi na implementaciji generičkih funkcionalnosti. Do prve predaje uspješno smo napisali svu potrebnu dokumentaciju i implementirali sve do tada potrebne funkcionalnosti. \newline
		Druga faza našeg rada na aplikaciji započela je nakon dodjele bodova kada smo detaljnije razradili plan za daljnji razvoj. Kako je u toj fazi bilo više posla oko same implementacije, a manje oko dokumentacije, odlučili smo se podijeliti u podtimove. Svaki podtim imao je članove koji su radili na frontendu i one koji su radili na backendu aplikacije. Kako bi bili što efikasniji, podijelili smo zadatke tako da je svaki podtim morao napraviti određenu funkcionalnost aplikacije. Naravno, kada bi netko naišao na neki problem prilikom pisanja koda, međusobno smo si pomagali. Tijekom cijelog rada na projektu često smo se nalazili na sastancima kako bismo prodiskutirali nedoumice i izvijestili ostatak tima o napretku pojedinog podtima. Komunikacija među članovima tima odvijala se putem Discorda gdje smo se redoviti čuli i obavještavali o napredcima i problemima s kojima smo se suočavali. \newline  
		Kao i većina timova, posebice onih s manjkom iskustva poput nas, i mi smo se susreli s brojnim izazovima i poteškoćama rada u timu. Naša raspodjela u podtimove je bila dobra, no zadatke nismo baš najbolje podijelili. Događalo da jedan podtim ovisi o drugom odnosno da ne može raditi na svom zadatku dok drugi podtim ne dovrši svoj zadatak. Time smo si malo otežali posao jer bi bilo trenutaka kada su neki imali jako puno posla dok drugi nisu imali šta za raditi. Srećom, shvatili smo to na vrijeme te nakon toga pazili da ne ponavljamo takve greške prilikom daljnje organizacije rada. \newline
		Unatoč svemu, stekli smo neke nove i nadogradili postojeće vještine poput rada s GitHubom, primjene UML dijagrama, izrade i analize modela dizajna, izrade dokumentacije u Latexu te izrade funkcionalnog programskog proizvoda koristeći React.js i Spring Boot. Osim toga, stekli smo i iskustvo rada u timu koje sa sobom nosi određenu odgovornost i discipliniranost. Kroz sudjelovanje na projektu, većina nas stekla je prvo praktično iskustvo programskog inženjerstva koje će nam sigurno uvelike biti od koristi u daljnjem obrazovanju i kasnije na našem karijernom putu.
		Kao tim, iznimno smo zadovoljni ostvarenim ciljem te svjesni da postoji prostor za nadogradnju aplikacije. Moguće proširenje postojeće aplikacije je izrada istoimene mobilne aplikacije čime bi se povećala njena popularnost i olakšalo korištenje.
		 
		\eject 